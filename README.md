Бағдарламаның мақсаты — бірнеше пайдаланушы бірлесіп шығындарды бақылап, ортақ бюджет жүргізе алатын және үнемдеуге ынталандыратын геймификация элементтері бар қаржы қосымшасын жасау.
Жобаның міндеттері
1. Бірнеше пайдаланушының деректерін енгізу және сақтау жүйесін құру.
2. Әр қолданушының жеке және ортақ шығындарын салыстыру мүмкіндігін жасау.
3. Бюджетті категориялар бойынша автоматты түрде есептеу және жаңарту функциясын іске асыру.
4. Үнемдеуге ынталандыратын геймификация элементтерін (ұпай, жетістік, челлендж) енгізу.
5. Қолданушыға ыңғайлы интерфейс арқылы өз қаржысын бақылау мүмкіндігін қамтамасыз ету.
Қысқаша сипаттама
Бұл жоба — бірнеше пайдаланушының шығындарын бір жүйеде тіркеуге, салыстыруға және талдауға мүмкіндік беретін қарапайым қаржы қосымшасының бастапқы нұсқасы. Жүйе бюджетті тиімді басқаруға және үнемдеуді әдетке айналдыруға бағытталған.

Бағдарлама пайдаланушылардың шығындарын есептеп, бақылайды.
Іске қосылған кезде пайдаланушы аты, бюджет, шығын категориясы және сома енгізіледі.
Код қалдықты есептейді, бюджеттің артық шығындалуын тексереді және үнемдегені үшін ұпай береді.
Барлық шығындар тізімде сақталады, категориялар — жиында, ал тұрақты деректер — кортежде.
Пайдаланушы категорияларды іздей алады, жаңа шығын қосады және лидерлер кестесін мәзір арқылы қарай алады.
Бағдарламада айнымалылар, арифметика, логика, тізімдер, жиындар, кортеждер, сөздіктер, циклдер және мәтінмен жұмыс қолданылады.
